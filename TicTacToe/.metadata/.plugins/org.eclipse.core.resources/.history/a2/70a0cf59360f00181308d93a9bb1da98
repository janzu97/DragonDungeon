Pelaaja on lokakuussa 2002 perustettu suomalainen konsolipelien erikoislehti. Lehteä kustantaa H-Town Oy ja se ilmestyy kaksitoista kertaa vuodessa. Lehti käsittelee konsolipelaamista ja pelimaailman ilmiöitä. Alun perin lehti käsitteli myös tietokonepelejä, mutta vuoden 2005 lokakuussa tapahtuneen uudistuksensa myötä tämä osio siirrettiin omaan lehteensä, PCPelaajaan. Sittemmin PCPelaaja lopetettiin ja H-Town Oy siirtyi tuottamaan PC-sisältöä Peliplaneetta.net-sivustolle. Tietokonepelit palasivat lehden arvosteluihin lokakuussa 2012, 10-vuotisnumerosta alkaen.

Lehden perustajajäseniin lukeutuva Thomas Puha on Pelaajan pitkäaikaisin päätoimittaja (numerot 4–108), Miika Huttusen ollessa lehden sekä ensimmäinen, että nykyinen päätoimittaja (numerot 1–3, 109–). Lehti ilmestyy yleensä kuukauden alussa ja sitä on ilmestynyt tammikuuhun 2015 mennessä 148 numeroa. Lehti maksaa irtonumerona 8,90 euroa. Lehdellä on 75 000 lukijaa